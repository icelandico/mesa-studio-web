---
title: Motława
projectMainImg: /assets/mesa_studio_gabinet1_2.webp
gallery:
  - /assets/mesa_studio_apartament_szafarnia_kroniki_02_3000.jpg
  - /assets/mesa_studio_apartament_szafarnia_kroniki_03_3000.jpg
  - /assets/mesa_studio_apartament_szafarnia_kroniki_34_3000.jpg
  - /assets/mesa_studio_apartament_szafarnia_kroniki_16_3000.jpg
  - /assets/mesa_studio_apartament_szafarnia_kroniki_21_3000.jpg
  - /assets/mesa_studio_apartament_szafarnia_kroniki_24_3000.jpg
projectDescription: >-
  "Motława" to projekt 80-cio metrowego apartamentu mieszczącego się w centrum
  Gdańska, przeznaczonego na wynajem krótkoterminowy.


  Ze względu na lokalizację-okna wychodzące na Motławę i gdańską marinę, postanowiłyśmy zaprojektować tę przestrzeń nawiązując do tego, co ją otacza. Spojrzeć na nią jak na mieszkanie-jacht, wpuścić (wlać?) Zatokę Gdańską do wnętrza. Nie bazując wyłącznie na odnoszących się do Gdańska akcentach dekoracyjnych; w sposób mniej oczywisty, a nieco bardziej scenograficzny. Tak, aby goście apartamentu mogli doświadczyć go w sposób wielowymiarowy. Z tego względu postanowiłyśmy sufit w strefie wejścia wykończyć tapetą nawiązującą do tafli wody, jedną z sypialni doświetlić za pomocą okna-bulaja, a nad stołem zawiesić lampę wywołująca skojarzenie z żaglem. W salonie stworzyłyśmy podświetlaną zabudowę-instalację w kształcie fal, która największe wrażenie robi po zmroku. 


  Ze względu na to, że mieszkanie było "z drugiego obiegu", zależało nam na wykorzystaniu elementów, które w nim zastałyśmy. Kierując się aspektem ekologicznym, jak i budżetowym, kuchenną zabudowę zaprojektowałyśmy tak, aby korespondowała z kamiennym blatem, który był elementem wcześniejszej aranżacji. Dopełniłyśmy go płytkami ze wzorem wywołujacym skojarzenie z pianą morską i otuliłyśmy wszechobecnymi odcieniami błękitu.
---
